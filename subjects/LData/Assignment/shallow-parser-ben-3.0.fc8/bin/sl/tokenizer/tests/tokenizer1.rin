ग्रामीण भारत में स्वास्थ्य की वर्तमान स्थिति।

आज स्वस्थ भारत का निर्माण चुनौती बन गया है। देश में स्वास्थ्य सुविधाएँ प्रदान करने के क्षेत्र में निजी अस्पतालों की भागीदारी बढ़ रही है। लेकिन महँगी स्वास्थ्य सेवाएँ गरीबों की पहुँच से दिनों दिन दूर होती जा रही हैं। इस मामले में ग्रामीण क्षेत्रों में स्वास्थ्य की स्थिति और ज्यादा चिंताजनक बनी हुई है। इसी स्थिति का सामना करने के लिए केन्द्र सरकार ने राष्ट्रीय ग्रामीण स्वास्थ्य मिशन  की शुरुआत की है।   ताकि गाँव के गरीबों को उचित स्वास्थ्य सुविधाएँ उपलब्ध करायी जा सकें। साथ ही, नवजात शिशुओं में बढ़ती कुपोषण व अपंगता की समस्याएँ नियंत्रित की जा सकें।

सबसे अहम बात यह कि ग्रामीण क्षेत्रों में स्वास्थ्य संबंधी जागरूकता का भी अभाव पाया गया है। आई.एन.डी.जी अपने वेब पोर्टल एवं गेटवे पत्रिका के माध्यम से ग्रामीण समुदाय में स्वास्थ्य संबंधी जागरूकता लाने का ही काम कर रही है। इसके माध्यम से यह स्वस्थ भारत की परिकल्पना को साकार करने के लिए काम कर रहे है। इसी क्रम में हम यूनीसेफ (हैदराबाद केन्द्र) के सहयोग से मातृत्व स्वास्थ्य व शिशु संरक्षा पर एक बहुभाषीय परिचर्चात्मक सीडी भी उपलब्ध करा रहे हैं। इसके माध्यम से आप इस बारे में जानकारी प्राप्त कर सकते हैं कि गर्भ में पल रहे बच्चे किस प्रकार विभिन्न स्थितियों से गुज़रते हुए बड़े होते हैं और उसकी देखभाल आपको किस प्रकार करनी चाहिए।
