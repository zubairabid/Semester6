பெட்ரோல் விலையை உயர்த்தினால் நாடு முழுவதும் போராட்டம்: கம்யூனிஸ்ட் எச்சரிக்கை
புதுதில்லி, மே 30: மத்தியில் ஆளும் ஐக்கிய முற்போக்குக் கூட்டணி அரசு, பெட்ரோல், டீசல் விலையை உயர்த்தினால் நாடு முழுவதும் போராட்டம் வெடிக்கும் என இந்திய கம்யூனிஸ்ட் கட்சி எச்சரித்துள்ளது. 
கம்யூனிஸ்ட் கட்சிகள் பரிந்துரைத்த மாற்று வழிகளை பரிசீலிக்காமல், சுமையை மக்கள் மீது திணிக்க மத்திய அரசு முயல்வதாக அக்கட்சி குற்றம்சாட்டியுள்ளது. 
இது தொடர்பாக, இந்திய கம்யூனிஸ்ட் கட்சியின் தேசியக் குழு வெளியிட்டுள்ள அறிக்கையில், "பெட்ரோல் விலையை உயர்த்தினால், அத்தியாவசியப் பொருள்களின் விலை கடுமையாக உயரும். 
அவ்வாறான அறிவிப்பு ஒன்றை அரசு வெளியிடும் பட்சத்தில், தங்கள் எதிர்ப்பை மக்கள் பதிவு செய்ய வேண்டும் எனவும் தனது அறிக்கையில் அக்கட்சி கேட்டுக் கொண்டுள்ளது. 
இந்த விலை உயர்வைக் கண்டித்து, அடுத்த வாரம் நாடு தழுவிய அளவில் போராட்டம் நடத்தப்படும் என இந்திய கம்யூனிஸ்ட் கட்சி அறிவித்துள்ளது.

