প্রতিদিন    পুরোনো    সাইকেল    নিয়ে    বের    হন    আদিত্য    কুমার।




সাইকেলের                পেছনে                থাকে    অনেক    বই।




সেগুলো    নিয়ে    প্রতিদিন    চষে    বেড়ান    প্রায়    ৪০    মাইল।




আর    এর    সবকিছুই    তিনি    করেন    বিনা    পয়সায়,    ভারতের    বস্তির    শিশুদের    মধ্যে    শিক্ষার    আলো    ছড়িয়ে    দিতে।




এভাবে    প্রতিদিন    সাইকেলে    করে    আদিত্যের    পাঠশালা    যায়    বস্তির    সুবিধাবঞ্চিত    শিশুদের    শিক্ষা    দিতে।




শিশুদের    জন্য    বিজ্ঞানে    স্নাতক    এই    ব্যক্তির    উদ্যোগের    গল্প    উঠে    এসেছে    এএফপির    এক    প্রতিবেদনে।




আদিত্য    তাঁর    কাজের    জায়গা    হিসেবে    বেছে    নিয়েছেন    ভারতের    উত্তরাঞ্চল    লক্ষ্ণৌয়ের    বস্তিগুলোকে,    যেখানে    অধিকার    ও    সুবিধাবঞ্চিত    বহু    মানুষের    বাস।




বস্তির    শিশুদের    পড়ানোর    জন্য    তিনি    কোনো    অর্থ    নেন    না।




এই    শিশুদের    পাঠদানের    জন্য    নেই    কোনো    নির্দিষ্ট    স্থান।




যেখানে    প্রয়োজন    মনে    করেন,    সেখানেই    আদিত্য    তাঁর    সাইকেলটি    রাখেন।




তারপর    বইপত্রসহ    প্রয়োজনীয়    জিনিস    বের    করে    ছোট্ট    শিক্ষার্থীদের    পড়াতে    শুরু    করেন।




তিনি    জানালেন,    ‘এই    শিশুরা    জানে    না    স্কুলঘর    দেখতে    কেমন।




আমার    সঙ্গে    দেখা    হওয়ার    আগে    তারা    জানতও    না    কেন    স্কুলে    যেতে    হবে।’    ছয়    থেকে    ১৪    বছর    বয়সী    শিশুদের    শিক্ষার    ব্যবস্থা    করা    রাষ্ট্রের    দায়িত্ব—এমন    বিধান    রেখে    ভারতে    ২০০৯    সালে    শিক্ষা    অধিকার    আইন    পাস    হয়।




তবে    শিক্ষা    অধিকার    কর্মীরা    জানান,    বিদ্যালয়গুলোতে    ধারণক্ষমতার    বেশি    শিক্ষার্থী    থাকে।




আবার    এমনও    হয়,    বাড়ি    থেকে    অনেক    দূরে    বিদ্যালয়।




এ    জন্য    শিক্ষার্থীরা    সেখানে    যেতে    পারে    না।




এর    সঙ্গে    আছে    দারিদ্র্য,    যা    শিশুশ্রমেরও    বড়    কারণ।




আদিত্যর    বয়স    এখন    ৪৫    ছুঁই    ছুঁই।




দুই    দশকেরও    বেশি    সময়    ধরে    এই    ভ্রাম্যমাণ    বিদ্যালয়টি    পরিচালনা    করছেন।




তাঁর    বিদ্যালয়ের    নির্দিষ্ট    কোনো    পাঠ্যসূচি    বা    বই    নেই।




অধিকাংশ    শিক্ষার্থীর    বয়স    ১০    বছরের    কম।




তিনি    তাদের    ব্যবহারিক    ইংরেজি    ও    গণিত    শেখান।




একটা    পর্যায়    পর্যন্ত    তাদের    শেখানো    হয়।




সাধারণ    শিক্ষার্থীদের    মতো    নিয়মিত    বিদ্যালয়ে    শিক্ষা    গ্রহণের    যোগ্য    হওয়া    পর্যন্ত    এই    পাঠদান    চলে।




দরিদ্র    এক    শ্রমিকের    সন্তান    আদিত্য    বলেন,    ‘এই    শিশুদের    সঙ্গে    আমি    নিজের    জীবনকে    ভালোভাবেই    মেলাতে    পারি।




আমি    জানি,    এই    শিশুদের    জীবন    কতটা    কঠিন।’    পড়াশোনা    বাদ    দিয়ে    বাবা-মা    আয়ের    জন্য    চাপ    দিচ্ছিল    বলে    কিশোর    বয়সে    তিনি    বাড়ি    ছেড়ে    পালিয়েছিলেন।




তারপর    কিছুদিন    রাস্তায়    রাস্তায়    থেকেছেন।




এরপর    এক    শিক্ষকের    সঙ্গে    তাঁর    পরিচয়    হয়,    ওই    শিক্ষকই    তাঁকে    বিজ্ঞান    বিষয়ে    স্নাতক    পর্যন্ত    পড়াশোনার    ব্যাপারে    সহায়তা    করেন।




গুরুর    দক্ষিণা    দিতে    তিনি    বস্তির    শিশুদের    মাঝে    শিক্ষার    আলো    ছড়িয়ে    দেওয়ার    কাজ    শুরু    করেন।




কিন্তু    শিক্ষকতা    করার    মতো    কোনো    প্রশিক্ষণ    তাঁর    ছিল    না,    এমনকি    বিদ্যালয়ের    শিক্ষক    হওয়ার    কোনো    বাসনাও    তাঁর    মনে    ছিল    না।




আদিত্যের    এমন    কাজে    খুশি    তাঁর    শিক্ষক    ও    লক্ষ্ণৌ    বিশ্ববিদ্যালয়ের    সাবেক    উপাচার্য    রূপ    রেখা    ভার্মা।




তিনি    বলেন,    ‘আমি    খুব    আনন্দিত।




তিনি    সুবিধাবঞ্চিত    শিশুদের    শিক্ষার    জগতের    সঙ্গে    পরিচিত    করতে    যে    পরিশ্রম    করে    যাচ্ছেন,    তা    প্রশংসনীয়।’    বিনা    পয়সায়    শিক্ষার    আলো    ছড়ানো    আদিত্য    কুমার    এই    কার্যক্রম    চালানোর    প্রয়োজনীয়    অর্থ    জোগাড়ে    টিউশনি    করেন।




তাঁর    কোনো    নির্দিষ্ট    ঠিকানা    নেই।




যেখানে    রাত,    সেখানেই    কাত    হয়ে    ঘুমিয়ে    পড়েন    তিনি।




১৫    বছরের    মধ্যে    এই    প্রথম    কিউবার    সঙ্গে    যুক্তরাষ্ট্রের    সরাসরি    টেলিফোন    সংযোগ    পুনঃস্থাপিত    হয়েছে।




কিউবার    রাষ্ট্রীয়    টেলিযোগাযোগ    কোম্পানি    বলেছে,    প্রাথমিকভাবে    ওই    সংযোগ    কেবল    ফোন    কলের    জন্য    ব্যবহার    করা    হবে।




বর্তমানে    কিউবা    থেকে    যুক্তরাষ্ট্রে    টেলিফোন    কল    করার    ক্ষেত্রে    তৃতীয়    দেশের    সাহায্য    নেওয়া    হয়,    যা    অনেক    ব্যয়বহুল।




গত    ডিসেম্বরে    যুক্তরাষ্ট্র    ও    কিউবা    কূটনৈতিক    সম্পর্ক    পুনঃস্থাপনের    উদ্যোগ    নেওয়ার    ঘোষণা    দেয়।




তার    পর    থেকে    দুই    দেশের    মধ্যে    স্বাক্ষরিত    এটাই    প্রথম    চুক্তি।




ভারতের    প্রধান    বিরোধী    দল    কংগ্রেসের    সহসভাপতি    রাহুল    গান্ধীর    ছুটি    বাড়ানো    নিয়ে    বিভিন্ন    মহলে    নানা    প্রশ্ন    উঠেছে।




এ    নিয়ে    তিন    দফায়    ছুটি    বাড়িয়েছেন    তিনি।




ছুটি    শেষে    চলতি    মাসের    শেষে    তাঁর    নয়াদিল্লিতে    ফেরার    কথা।




প্রথম    দফায়    নেওয়া    ছুটি    শেষে    গত    মঙ্গলবার    রাহুলের    রাজধানীতে    ফিরে    আসার    কথা    ছিল।




পরে    কংগ্রেসের    সূত্রে    জানানো    হয়,    চলতি    সপ্তাহের    শেষ    পর্যন্ত    তিনি    ছুটি    বাড়িয়েছেন।




তার    পরই    আবার    এই    নতুন    দফা    ছুটি    বাড়ানোর    খবর    জানানো    হলো।




দল    বলেছে,    শিগগিরই    সভাপতি    হিসেবে    নতুন    জীবন    শুরু    করার    আগে    ‘অন্তর্দর্শন’    করার    জন্যই    তাঁর    এই    ছুটি    নেওয়া।




টাইমস    অব    ইন্ডিয়ার    খবরে    জানানো    হয়,    ছুটিতে    থাকায়    ভারতের    রাজনীতির    অনেক    গুরুত্বপূর্ণ    ঘটনায়    যুক্ত    হতে    পারেননি    রাহুল।




গতকাল    বৃহস্পতিবার    কংগ্রেস    সভানেত্রী    সোনিয়া    গান্ধী    সাবেক    প্রধানমন্ত্রী    মনমোহন    সিংয়ের    সরকারি    আবাসে    হেঁটে    যান।




এ    সময়    তাঁর    সঙ্গে    ছিলেন    কংগ্রেসের    শতাধিক    নেতা    ও    সাংসদ।




কয়লা    কেলেঙ্কারিতে    সিবিআই    বিচারপতির    সমন    সত্ত্বেও    গোটা    কংগ্রেস    দল    যে    মনমোহন    সিংয়ের    পাশে    রয়েছে,    তা    জানাতেই    সোনিয়া    এই    অভিনব    পদযাত্রা    করেন।




কিন্তু    কংগ্রেসের    অন্যতম    সদস্য    রাহুল    সেখানে    যোগ    দিতে    পারেননি।




ছুটিতে    থাকায়    পার্লামেন্টে    ভূমি    অধিগ্রহণ    বিলের    আলোচনাতেও    অংশ    নিতে    পারবেন    না    রাহুল।




গত    মাসে    যন্তর    মন্তরে    ভূমি    বিলের    বিরোধিতা    করে    যে    বিক্ষোভ    হয়    এতেও    অংশ    নেননি    রাহুল।




গত    ২৩    ফেব্রুয়ারি    শুরু    হওয়া    বাজেট    অধিবেশনেও    ছুটির    কারণে    অনুপস্থিত    ছিলেন    তিনি।




সর্বশেষ    গতকাল    বৃহস্পতিবার    রাহুল    যখন    আবার    ছুটি    বাড়ানোর    সিদ্ধান্ত    নিলেন,    তখন    বিতর্ক    চরমে    ওঠে।




দলের    বিভিন্ন    সূত্র    বলছে,    তিনি    এই    মাসের    শেষে    ফিরবেন।




তবে    দলের    কয়েকজন    সদস্য    রাহুলের    ফেরার    নির্দিষ্ট    কোনো    তারিখ    জানাতে    নারাজ।




রাহুল    কবে    ফিরছেন    তা    নিয়ে    কংগ্রেস    দলের    সদস্যদের    নানা    মত    চলছে।




দলের    জ্যেষ্ঠ    এক    সদস্য    জানান,    অল    ইন্ডিয়া    কংগ্রেস    কমিটির    অধিবেশন    কখন    হবে    তা    রাহুলের    ফেরার    ওপর    অনেকটাই    নির্ভর    করছে।




রাহুলের    ফেরা    নিয়ে    অনিশ্চয়তা    তৈরি    হওয়ায়    ওই    অধিবেশন    নিয়েও    এক    ধরনের    অনিশ্চয়তা    তৈরি    হয়েছে।




তবে    এ    ব্যাপারে    অল    ইন্ডিয়া    কংগ্রেস    কমিটির    প্রধান    মুখপাত্র    রণদীপ    সারজেওয়ালা    বলেন,    গুজবকে    গুরুত্ব    না    দেওয়ার    জন্য    তাঁরা    গণমাধ্যমের    প্রতি    আহ্বান    জানাচ্ছেন।




রাহুলের    ছুটি    নেওয়া    একেবারেই    তাঁর    ব্যক্তিগত    সিদ্ধান্ত।




এতে    দলের    ওপর    কোনো    প্রভাব    পড়ছে    না।




আগামী    ১৮    এপ্রিল    পশ্চিমবঙ্গের    কলকাতা    পৌর    করপোরেশনের    নির্বাচন।




রাজ্যের    ৯২টি    পৌরসভার    নির্বাচন    হবে    ২৫    এপ্রিল।




কলকাতা    করপোরেশনের    নির্বাচনে    ক্ষমতাসীন    দল    তৃণমূল    কংগ্রেস    তাদের    প্রার্থীদের    নাম    ঘোষণা    করেছে।




বিজেপি    করবে    কাল    শুক্রবার।




কলকাতা    পৌর    করপোরেশনের    সর্বশেষ    ২০১০    সালের    নির্বাচনে    ১৪১টি    আসন    থাকলেও    এবার    তা    বেড়ে    হয়েছে    ১৪৪টি।




ইতিমধ্যে    এই    নির্বাচনের    জন্য    প্রচারকাজ    শুরু    করেছেন    তৃণমূল,    বিজেপি,    বামফ্রন্ট    ও    কংগ্রেসের    প্রার্থীরা।




এবিপি    আনন্দ-নিয়েলসনের    এক    সমীক্ষায়    বলা    হয়েছে,    এবার    পৌর    করপোরেশনের    নির্বাচনে    জয়ী    হবে    তৃণমূল।




তাদের    আসন    বাড়বে।




বিজেপির    ভোটও    বাড়বে;    তবে    সেভাবে    তাদের    আসন    বাড়বে    না।




গতকাল    বৃহস্পতিবার    এই    জনমত    সমীক্ষার    ফল    সংবাদমাধ্যমে    প্রকাশ    করা    হয়।




এবিপি    আনন্দ-নিয়েলসনের    এই    জনমত    সমীক্ষা    হয়েছে    ৭০টি    ওয়ার্ডের    ৮    হাজার    ৫৩২    জন    ভোটারের    সঙ্গে    কথা    বলে।




ভারতের    সাবেক    প্রধানমন্ত্রী    কংগ্রেস    নেতা    মনমোহন    সিংয়ের    প্রতি    সংহতি    জানাতে    হেঁটে    তাঁর    বাসভবনে    গেছেন    দলীয়    সভানেত্রী    সোনিয়া    গান্ধী।




এ    সময়    তাঁর    সঙ্গে    ছিলেন    দলের    শতাধিক    নেতা।




এনডিটিভি    অনলাইনের    প্রতিবেদনে    জানানো    হয়,    আলোচিত    কয়লা    কেলেঙ্কারি    মামলায়    মনমোহনকে    কেন্দ্রীয়    তদন্ত    সংস্থার    (সিবিআই)    বিশেষ    আদালতে    তলবের    একদিন    পর    আজ    বৃহস্পতিবার    সকালে    এই    সংহতি    পদযাত্রা    করেন    কংগ্রেসের    শীর্ষ    নেতারা।




সিবিআইয়ের    বিশেষ    আদালত    গতকাল    বুধবার    মনমোহনকে    তলব    করেন।




একটি    প্রতিষ্ঠানকে    বিশেষ    সুবিধা    পাইয়ে    দেওয়ায়    অভিযুক্ত    হিসেবে    তাঁকে    ৮    এপ্রিলের    মধ্যে    আদালতে    হাজির    হওয়ার    নির্দেশ    দেওয়া    হয়েছে।




তাঁর    সঙ্গে    আরও    ডাকা    হয়েছে    শিল্পপতি    কুমার    মঙ্গলম    বিড়লা,    সাবেক    কয়লাসচিব    পিসি    পারেখ    ও    হিন্ডালকোর    তিন    শীর্ষ    কর্মকর্তাকে।




সাবেক    প্রধানমন্ত্রীর    প্রতি    সংহতি    জানানোর    উদ্দেশে    আজ    সকালে    রাজধানীতে    দলের    কেন্দ্রীয়    কার্যালয়ে    জড়ো    হন    দলের    শতাধিক    শীর্ষস্থানীয়    নেতা।




পরে    সেখান    থেকে    তাঁরা    সোনিয়া    গান্ধীর    নেতৃত্বে    মনমোহন    সিংয়ের    বাড়ির    উদ্দেশে    পদযাত্রা    করেন।




প্রায়    আধা    কিলোমিটার    পথ    হেঁটে    তাঁরা    গন্তব্যে    পৌঁছান।




মনমোহন    ও    তাঁর    স্ত্রী    হাসিমুখে    কংগ্রেসের    নেতাদের    অভিবাদন    জানান।




সংহতি    পদযাত্রা    শেষে    মনমোহনের    বাসভবনের    বাইরে    সাংবাদিকদের    কাছে    ক্ষোভ    প্রকাশ    করে    সোনিয়া    গান্ধী    বলেন,    ‘সাবেক    প্রধানমন্ত্রী    তাঁর    সততা    ও    সরলতার    জন্য    কেবল    ভারত    নয়,    সারা    বিশ্বে    পরিচিত।




তাঁর    প্রতি    আমাদের    অকুণ্ঠ    সমর্থন    ও    সংহতি    জানাতে    আমরা    এখানে    এসেছি।




কংগ্রেস    দল    তাঁর    পেছনে    পুরোপুরিভাবে    আছে।




শুধু    আইন    নয়,    অন্য    সব    উপায়ে    আমরা    এ    ব্যাপারে    লড়ব।’    মনমোহন    সিং    নির্দোষ    প্রমাণিত    হবেন    বলেও    দৃঢ়তার    সঙ্গে    উল্লেখ    করেন    সোনিয়া।




পরে    এনডিটিভিকে    মনমোহন    সিং    বলেন,    দলের    শীর্ষ    নেতারা    তাঁর    সঙ্গে    দেখা    করতে    আসায়    তিনি    কৃতজ্ঞ।




তিনি    অনেক    খুশি।




সাবেক    এই    প্রধানমন্ত্রী    বলেন,    ‘আমরা    আমাদের    সর্বস্ব    দিয়ে    এই    মামলা    লড়ব।’    এর    আগে    ভারতের    আরেক    সাবেক    প্রধানমন্ত্রী    পি    ভি    নরসিমা    রাওকেও    সিবিআইয়ের    মামলা    মোকাবিলা    করতে    হয়েছিল।




ওডিশার    তালাবিড়া-২    কয়লা    ব্লক    আদিত্য    বিড়লা    গোষ্ঠীর    প্রতিষ্ঠান    হিন্ডালকোকে    দেওয়া    হয়    ২০০৫    সালে।




অভিযোগ,    এই    কাজটি    অনিয়মের    মাধ্যমে    করা    হয়।




তখন    কয়লা    মন্ত্রণালয়ের    দায়িত্ব    ছিল    মনমোহন    সিংয়ের    নিজের    হাতে।




টেন্ডার    ছাড়া    খনি    বরাদ্দে    সরকারের    প্রভূত    আর্থিক    ক্ষতি    হয়    বলে    মহাহিসাব    নিরীক্ষকের    কার্যালয়    (সিএজি)    প্রতিবেদন    দেয়।




বিষয়টি    বিচারাধীন    হয়ে    যাওয়ায়    শেষ    পর্যন্ত    সুপ্রিম    কোর্ট    সমস্ত    বণ্টন    বাতিল    করে    দেন।




ভারতের    আইনপ্রণেতারা    গতকাল    বৃহস্পতিবার    দেশটির    বিমা    খাতে    বিদেশি    বিনিয়োগের    পথ    উন্মুক্ত    করে    বহুল    প্রত্যাশিত    আইনটি    পাস    করেছেন।




ব্যবসাবান্ধব    হিসেবে    পরিচিত    প্রধানমন্ত্রী    নরেন্দ্র    মোদি    সরকারের    প্রথম    বড়    ধরনের    অর্থনৈতিক    সংস্কার    হিসেবে    দেখা    হচ্ছে    একে।




ভারতীয়    পার্লামেন্টের    উচ্চকক্ষ    গতকাল    বিলটি    অনুমোদন    করে।




